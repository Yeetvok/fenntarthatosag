Mit jelent a fenntarthatóság?

Napjainkban egyre gyakrabban hallott kifejezés a fenntarthatóság. Azonban a fogalom nagyon összetett, szerteágazó, és manapság egyre többször használják olyankor is, amikor nem lenne szabad. Emiatt a kezdeményezés eredeti célja, illetve jelentősége veszít hitelességéből és érthető módon sokak számára érdektelenné válik a téma. Miközben napról napra sürgetőbb probléma kínál megoldást. Összegyűjtöttük a legfontosabb tudnivalókat a fenntarthatóságról röviden, tömören és érthetően, hogy tisztába tegyük a fogalmat.

Fenntarthatóság fogalma

A szó az elmúlt években vált igen népszerűvé, azonban gyökerei ennél jóval mélyebbre nyúlnak vissza. Az Egyesült Nemzetek Szervezetének (ENSZ) 1987-es „Közös jövőnk” elnevezésű jelentésében szerepelt először a kifejezés. A fenntarthatóság fogalmát az alábbi módon definiálták: 

„A fenntarthatóság az emberiség jelen szükségleteinek kielégítése, a környezet és a természeti erőforrások jövő generációk számára történő megőrzésével együtt.”

Azonban, ahogy a kifejezés egyre divatosabbá vált, úgy lett jelentése is egyre ködösebb. Manapság a különböző céges és szervezetek lépten-nyomon a egy-egy szó elé odateszik, csak hogy „zöldebbnek” tűnjön tevékenységük. Ezzel párhuzamosan a kifejezés eredeti célja és jelentése egyre jobban elhomályosodik.

Az eredeti cél – A fenntartható fejlődés

A fenntarthatóságnakhárom pillére van: a társadalom, a környezet és a gazdaság. Földünk népessége – azaz a társadalom – folyamatosan növekszik, és fejlődik, amivel a gazdaságnak lépést kell tartania. Azonban a környezet önerejéből nem képes a másik két dimenziót követni, ez a mi – az emberiség– felelősségünk lett. 


A legegyszerűbben egy háromlábú székhez lehetne hasonlítani a kifejezést. Csak akkor lesz egyensúlyban a rendszer – azaz Földünk - , ha a fenntarthatóság három pillére egymással párhuzamosan, azonos mértékben fejlődik. A fejlődés elkerülhetetlen, ezért a fenntarthatóság kifejezés is ennek függvényében változott meg a köznyelvben, és egybe olvasd a fenntartható fejlődéssel, aminek a fogalma a következő:

„A fenntartható fejlődés olyan fejlődés, amely úgy elégíti ki a jelen nemzedékek szükségleteit, hogy az nem sérti az elkövetkező generációk lehetőségét, hogy ők is kielégíthessék szükségleteiket.”

Felborult az egyensúly
Az elmúlt évszázadokban az ipari forradalom és a népesség robbanás következményeképpen ez az egyensúly megingott. Az egyre növekvő fogyasztói igényekkel párhuzamosan a gazdaság is folyamatosan növekszik. Viszont a gazdasági növekedés alapját a nem megújuló erőforrások adják.

A fenntarthatóság alapelvei
Annak érdekében, hogy helyre billentsük az egyensúlyt 3 alapelvet határoztak meg, aminek ha eleget teszünk, akkor helyre megvalósulhat a fenntarthatóság.

Az, amit a környezetbe bocsátunk nem, haladhatja meg a természet befogadó és feldolgozó képességét. Sajnos a jelenlegi tendenciák alapján ettől messze állunk. Károsanyag-kibocsátásunk évről évre növekszik, miközben Földünk kapacitását már régen túlléptük.

Az, amit a környezetből kitermelünk, nem haladhatja meg a környezet újratermelő képességét. Jelenleg ez nincs egyensúlyban. Gondoljunk csak az erdőirtásra vagy a túlhalászatra. 

A nem-megújuló erőforrások felhasználásának mértéke nem haladhatja meg azt az ütemet, amilyen arányban helyettesíteni tudjuk őket megújuló erőforrásokkal. Ezen a területen a legjobbak a kilátásaink. 2019-ben az elektromos áram kapacitás növekedésének több, mint 80 százaléka mögött megújuló energiaforrás áll. Ennek köszönhetően fosszilis és megújuló energiaforrások aránya évről évre látványosan javul. A tendenciák alapján 2033-ra az elektromos áram előállítás több, mint felét megújuló forrásból fogjuk fedezni


De ez még nem elég
Ha a fenntarthatóság alapelvei meg is valósulnak, az még nem jelent egyet azzal, hogy fejlődünk is, mivel ez csak egy egyensúlyi helyzetet eredményez. Ahogy korábban említettük, a népesség folyamatosan növekszik, amit a gazdaságnak követni kell. Ezen nem változtathatunk. Azonban ha környezetünk lemarad, annak beláthatatlan következményei lesznek bolygónkra, ami által számunkra is.

Évről évre egyre több intő jel mutat arra, hogy a fenntarthatóság veszélybe került. Gondoljunk az éghajlatváltozásra, az elsivatagosodásra, bolygónk biodiverzitásának látványos csökkenésére vagy akárcsak arra, hogy nem olyan rég került az amerikai tőzsdére a víz, egyenesen a kőolaj és az arany mellé.

Hogyan járulhatunk hozzá a fenntartható fejlődéshez?
Az első lépés az, hogy informálódjunk. E felé már meg is tetted az első lépést, azonban a fenntarthatóság egy összetett fogalom, ami folyton változik, ezért lehetetlen egy cikkbe besűríteni az egészet. Ezért fontos, hogy naprakészen tartsuk tudásunkat, és kövessük figyelemmel a fejleményeket.

Ha elég tájékozottak vagyunk a témában, akkor következhet a második lépés, ami az információ megosztását jelenti. Beszélgessünk kollégáinkkal, családtagjainkkal és barátainkkal az aktuális fejleményekről, hogy minél több emberhez eljuthasson az információ. Előbb vagy utóbb, mindenkit érinteni fog a dolog.

A kitűzött globális fenntarthatósági célok bár ránézésre egyszerűnek tűnhetnek, azonban összetettebbek, mint gondolnánk. Mielőtt a következő lépcsőfokra - azaz a cselekvésre - lépnénk, nézünk utána, hogyan tudunk hozzájárulni a fenntartható fejlődés céljához. Az utobbiakról részletesebben a ksh.hu oldalán olvashatsz.


Cselekedjünk!
Ha a megfelelő információ birtokában vagyunk, következhet a legfontosabb mozzanat, a cselekvés! Hogyan? Mindenki a saját képességeinek és tudásának megfelelően tegyen az ügyért. A legtöbb szervezet, - aminek a célja a fenntartható fejlődés megvalósítása - humánerőforrás hiányban szenved. Nemcsak adománnyal támogathatod ezeket a szervezeteket, hanem tudásoddal és képességeiddel egyaránt.

Amit mindenki megtehet
Ökológiai lábnyomának csökkentésével mindenki hozzájárulhat a fenntartható fejlődéshez. Rengeteg dolgot tehetsz az ügyért, ami csak egy kis odafigyelést igényel. Például csökkented a műanyag fogyasztását és oda figyelsz arra is, hogy kevesebb élelmiszer menjen veszendőbe háztartásodban. Vásárlásnál figyelsz a címkékre, és azon cégek termékeiket részesíted előnybe, amelyek tesznek a fenntartható fejlődésért.

Fenntarthatóság az irodában
Napjainkban a cégek számára a - fogyasztók részéről - szinte elvárás, hogy a fenntarthatósági szempontokat is figyelembe vegyék, amire számtalan lehetőség kínálkozik. Az egyik leglátványosabb eredményt azzal lehet elérni, ha felülvizsgáljuk jelenlegi partnereinket, illetve szolgáltatónkat, és ha tehetjük, akkor zöldebb alternatívára váltunk. Legyen szó raktározásról, fuvarozásról vagy olyan alapvető szükségletek kielégítéséről, mint az ivóvíz.


A csapvíz minősége hazánkban - különösen a nagyvárosokban -, a régi csővezetékek miatt kifogásolható. Ha viszont szeretnél minőségi és egészséges vizet nyújtani a munkatársak részére, akkor azt is megteheted a fenntartható módon.

 A Montivíz megoldást kínál cégek részére, hogy környezetbarát módon gondoskodjanak a minőségi és egészséges ivóvízről. A Monti hálózati vízadagolók kiváló - műanyagmentes -  alternatívát nyújtanak a tiszta ivóvízre. Számunkra az a legfontosabb, hogy víz szolgáltatásunk ökológiai lábnyoma alehető legkisebb legyen, ezáltal partnereink számára is biztosítani tudjunk zöld megoldást a minőségi ivóvízre.

Tekintsd meg hálózati vízautomata kínálatunkat! 

https://montiviz.hu/hu/hirek/mit-jelent-a-fenntarthatosag
 


